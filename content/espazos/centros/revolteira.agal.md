---
title: "A Revolteira"
description: "Espaço Autogerido na Corunha"
lang: "agal"
dirixido_por: ""
centro: true
logo:  "/espazos/centros/a_revolteira/logo.png"
imaxe: "/espazos/centros/a_revolteira/foto_cabeceira.jpg"
cor: "#55B47B"
localidade: "A Corunha"
location:
  lat: 43.358728281851086
  lon: -8.40653158003866
type: "centro_social"
gotoCoords:
  lat: 43.368
  lon: -8.408
gotoZoom: 14
---

*A Revolteira* é uma alternativa comunitária fronte o sistema que nos exclue. Um lugar onde sentirnos acompanhadas e felices.

{{< details title="Somos" >}}

A Revolteira nasce como alternativa coletiva e comunitária a um sistema capitalista, colonial e heteropatriarcal que exclue as maiorías e avanza cara ao colapso social e ambiental dos nossos bárrios, da nossa cidade, do nosso país e do nosso planeta.

O seu germe remonta-se a finais de 2021 e parte da necessidade compartida de atopar novos lugares que sirvam para encontrarmo-nos e reativar loitas e iniciativas comunitárias na Corunha e a sua contorna. Jà desde a sua concepçom, o projeto buscou ensanchar o  ámbito cultural e comunitário explorando tamém a via económica, a través do cooperativismo, como un eixo mais de transformaçom social. Quigemos face-lo, ademais, desde o cercano, desde o bárrio, o ponto de partida onde gerar espaços abertos de encontro entre vizinhas, companheiras e ativistas, baixo a lógica da cooperaçom, o apoio mútuo e a plena autonomia.

Para iso, na Revolteira conformámonos como un colectivo de base asamblearia e arredor do noso local social, na rúa Falperra, 13. Alí queremos crear un espazo funcional coas loitas e os cambios cos que estamos comprometidas, pero tamén un lugar onde sentírmonos acompañadas e felices. E tamén para bailar e gozar cando se precise.

Queremos converternos en espazo seguro para pensar, traballar e construír, para así  ir artellando unha contorna habitable na que cuestionármornos e medrar de forma individual e colectiva. Queremos facelo, ademais, desde unha perspectiva interseccional que recolla as aprendizaxes e ferramentas dos feminismos, das loitas antirracistas, do movemento lgbtqi+, da loita de clases, dos ecoloxismos, dos movementos anticapacitistas, dos activismos trans, dos movementos autónomos de base e de toda unha xenealoxía de resistencias que determinan e nutren o noso xeito de facer.

Aspiramos a ser un espazo onde poder imaxinar futuros posibles e alternativos ás narrativas reaccionarias que nos paralizan e desactivan, albiscalos e camiñar cara a eles.

{{< /details >}}

