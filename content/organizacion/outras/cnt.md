---
nome: CNT
x: 0.26
y: 0.15
color: '#A0A0A0'
nome_extendido: Confederación Nacional do Traballo
info: A CNT é unha organización sindical independente (non vinculada a partidos políticos) e autoxestionaria (non recibimos subvencións de ningún tipo) á que pode pertencer calquera persoa traballadora, sen importar as súas ideas políticas ou crenzas relixiosas.
logo:  "/organizacions/cnt/logo.png"  # Ruta á imaxe do logo
imaxe: "/organizacions/cnt/foto_cabeceira.jpg"  # Ruta á imaxe de fondo
instagram: https://www.instagram.com/cntgaliza/
twitter:   https://x.com/CNTsindicato/
facebook:  https://www.facebook.com/cntgaliza/
web:       https://cnt.gal/
clase: colectivo
---

A CNT é unha organización sindical independente (non vinculada a partidos políticos) e autoxestionaria (non recibimos subvencións de ningún tipo) á que pode pertencer calquera persoa traballadora, sen importar as súas ideas políticas ou crenzas relixiosas.



<details>
  <summary>Como se organiza a CNT?</summary>

A CNT é un sindicato diferente: a democracia directa é o noso sinal de identidade. Todas as decisións tómanse en asemblea. Non hai dirixentes e existe plena liberdade e igualdade no intercambio de ideas, opinións e iniciativas. A nosa táctica principal é a acción directa, é dicir, a solución dos conflitos polas persoas afectadas, sen intermediarios. Loitamos polo reparto do traballo e a riqueza, contra a desigualdade económica e social.

Cremos no deseño de estratexias como factor clave para desenvolver conflitos sindicais con éxito, e proporcionamos asesoría sindical e xurídica gratuítas para a afiliación.


</details>

<details>
  <summary>Os principios e tácticas da CNT</summary>

Asumimos os principios do sindicalismo revolucionario:

- Auto-xestión: Significa auto-goberno. Os traballadores e traballadoras xestionan os seus propios asuntos sen intervención de nengunha autoridade.
- Federalismo: Cada sindicato confedérase co resto para actuar ante as circunstancias ás que teñan que facer frente, sen perder a autonomía dentro do seu ámbito. Non existe nengún poder central.
- Solidariedade e apoio mutuo: En virtude deste pacto solidario, cada agresión que receba unha das partes da CNT é respostada por toda a Confederación. O mesmo pode dicerse entre os afiliados e afiliadas de cada sindicato.

</details>

<details>
  <summary>Quen pode pertencer á CNT?</summary>
  
  Calquera traballador ou traballadora, sen importar as súas ideas políticas ou crenzas relixiosas. Chega con que se comprometa a aceptar o noso pacto asociativo e a respetar as decisións que se tomen en asemblea.

Para preservar a independencia do sindicato, os membros de partidos políticos ou organizacións relixiosas non poden empregar o sindicato como foro de propaganda nen ostentar cargos.

Non caben na CNT aquelas persoas que non poden considerarse traballadoras ou traballadores, como empresarios ou empresarias, nen tampouco policías nen membros de corpos represivos en xeral.

Por coherencia, non é posíbel a doble militancia de traballadores e traballadoras afiliadas a outras centrais sindicais.
</details>

<details>
  <summary>Afíliate!</summary>
  
  Para afiliarte á CNT só é necesario completar a nosa ficha de afiliación.

- Recomendamos cubrir ONLINE A FICHA DE AFILIACIÓN (https://cnt.gal/alta-afiliacion-cnt/)
- Alternativamente, tamén podes DESCARGAR A FICHA AFILIACIÓN e enviarnola asinada. Podes entregala presencialmente nalgún dos nosos locais (onde estamos) ou ben mandala por e-mail a afiliacion@cnt.gal indicando APELIDOS e NOME no asunto do e-mail. A ficha pódela escanear ou sacarlle unha simple foto (sempre que sexa lexible!).

Nos seguintes días, despois do envío da ficha recibirás un e-mail de benvida confirmando a túa alta. Comproba o spam da túa caixa de correo, pois pode que este e-mail de benvida estea a filtrarse para ahí. Se en varios días non recibes nada contáctanos de novo por favor.
</details>

<details>
  <summary>Contacto</summary>
 
  Teléfono: 981 59 09 10
  galiza@cnt.gal
  compostela@cnt.gal
</details>