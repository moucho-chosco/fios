+++
title = 'fíos | Principal'
url = "/rag/"
date = 2023-01-01T08:00:00-07:00
draft = false
+++


# Sección principal

Benvide! Esta páxina é un prototipo e pretende presentar unha idea da futura web de fios. Nesta sección aparecerá unha **introdución ao sitio**. Haberá ventás onde se visualizarán as convocatorias máis inminentes, algún espazo social, novidades na biblioteca, no podcast... 

Podes navegar polas seccións do menú lateral para explorar a web.

--------------------------------------------
<p>Por agora deixamos aqui o contido presentado na Gentalha do Pichel (Compostela) o pasado outubro:</p>

{{< details title="1.1. Síntese" color="#242424">}}

O proxecto fios quere ser unha ferramenta política que contribúa a camiñar cara a superación do capitalismo e o fin de toda opresión através da divulgación e o debate, facilitando e promovendo o acceso á militáncia e a súa formación e coordinación con este obxectivo.

{{< /details >}}

{{< details title="1.2. Glosario" color="#242424">}}
A continuaçom, presentam-se uma série de termos coas definiçons coas que se empregam no documento e que consideramos relevantes para a leitura do mesmo..

- **“Anticapitalista”**: que tem a aboliçom do sistema capitalista entre os seus objetivos, estando explicitamente presente na sua estratégia.

- **Loitas anticapitalistas**: nom acreditamos na existência duma única loita anticapitalista unificada, senom de diferentes enfoques estratégico-práticos, alguns dos quais mantenhem contradiçons irreconciliáveis entre si (loitas anticapitalistas). Neste senso, o anticapitalismo nom é uma ideologia em si mesma nem pode vertebrar um projeto político unificado. Tamém nos referimos a elas como diferentes “enfoques” ou “vertentes” do anticapitalismo.

- **Organizaçons e instituiçons**: toda organizaçom social (implícita ou explícita) tem um componente estrutural e um componente dinâmico. A estrutura duma organizaçom social refere-se a aqueles factores predominantemente estáticos, que tenhem que ver coa sua própria definiçom ou funcionamento a longo prazo. A dinâmica duma organizaçom social refere-se a aquela atividade cambiante e para a qual tem agência e capacidade de açom.
Quando falamos duma organizaçom, referimo-nos à forma de organizaçom social mais comum, onde a dinâmica predomina sobre a sua estrutura, é dizer, a principal arma que utiliza para exercer uma influência ou poder sobre a sua contorna é a sua atividade variável. Estas organizaçons, por suposto, tamém tenhem uma estrutura que é fundamental porque é necessária para exercer de forma efetiva a sua dinâmica. Entendemos por instituiçom, por outra banda, toda organizaçom social onde a estrutura predomina sobre a dinâmica, é dizer, que exerce a sua influência ou poder principalmente a través da sua mera existência. Por suposto, as instituiçons tamém dependem duma atividade dinâmica que as mantenha em funcionamento. Agora bem, a institucionalidade nom é uma qualidade que se tenha polo simples feito de ser enunciada, senom que uma instituiçom tem que ser reconhecida socialmente como tal para desbloquear essa influência.

- **Formaçom e divulgaçom**: a divulgaçom pretende fazer acessível um conhecimento ou lógica co objetivo de que seja interiorizada na cosmovisom duma maioria popular. A formaçom pretende proporcionar uma compreensom mais profunda e prática de dito conhecimento. Podem-se considerar dous enfoques diferentes do conceito marxista de propaganda.

- **Debate**: interaçom de distintos discursos que presentam ideias contrapostas, nom necessariamente de jeito simultâneo. Assi, nom entendemos o debate num sentido desportivo de competiçom, senom como ferramenta de aprendizagem a través da contraposiçom honesta de ideias legítimas segundo as nossas linhas vermelhas e de compreensom razoada das divergências ideológicas, sem pretender em ningum caso chegar a uma conclusom comum ou a uma ideia “ganhadora”.
{{< /details >}}



{{< details title="1.3. Que nos trae até aquí?" color="#242424">}}
O projeto nace como uma soluçom convergente a vários problemas e necessidades que observamos repetidas em múltiples conversas com persoas de tradiçons políticas diversas e distinto grao de achegamento ao “mundo militante” durante o peche por Palestina na USC. Nese início comentamos recorrentemente:

- A prática inexistência dum movimento estudantil anticapitalista e, a raiz disso, a situaçom de extrema febleza e precariedade na que se atopam todas as loitas anticapitalistas, em claro desbalance de forças coas organizaçons capitalistas hegemónicas. Isto deve-se em parte (e à vez manifesta-se) ao naturalizado que está o pensamento capitalista, incluso em ambientes e persoas de esquerdas, que dependem de lógicas e suposiçons burguesas e habitualmente desbotam o simples questionamento da legitimidade do sistema. Uma imensa maioria de persoas fora das nossas burbulhas ideológicas nem sequer concebem uma alternativa alheia ao capital, vendo toda militância como uma atividade quase de ócio, afastada da “política real”, a única “válida” (a institucional).

- Entre a gente moça parece existir uma fonda desídia e desesperança que acompanham a aceitaçom do sistema capitalista. As diferentes vertentes políticas anticapitalistas aparentam “confusas” e pouco claras, e a falta dum horizonte claro leva a moitas pessoas moças a nom chegar a militar. As que o fam, adoitam fazê-lo por inércia e seguindo caminhos similares aos das suas achegadas. Como a imensa maioria de possibilidades formativas estam dentro da militância, as persoas adoitam começar a militar antes de poder formar-se, e quando o fam já é dende uma única perspetiva. À nossa percepçom, isto entende-se como um panorama político anticapitalista feble mais moi “ruidoso” que dificulta os avances, em parte devido à herdança de estancas classificaçons políticas do passado ciclo revolucionário que podem resultar rígidas, dogmáticas e nom adequadas para os desafios que se achegam.

Podemos entom sintetizar os problemas estruturais que experimentamos na febleza ideológica derivada da folgada hegemonia do pensamento capitalista, as dificuldades de aceder a um mundo militante que resulta pechado e confuso e a pouca acessibilidade de recursos formativos.
{{< /details >}}

{{< details title="2.1. Obxectivos do proxecto" color="#A266AA">}}
1. Mover o marco popular de pensamento cara unha política crítica que desnaturalize o capital e ponha o foco no fim de toda opressom, co horizonte de que a necessidade de superar o capitalismo chegue a ser concebida como algo “de sentido comum” por uma maioria social de persoas, é dizer, contribuir ao fortalecimento duma cultura de classe fora do marco de pensamento capitalista e instaurar um clima de ilusom e esperança coletiva que substitua a desídia atual. 

2. Facilitar e estimular o acesso à militância anticapitalista, aportando recursos onde poder conhecer as distintas organizaçons, identificando de forma clara e honesta as suas características ideológicas e divulgando a sua atividade. Som subobjetivos:
Contribuir a criar espaços através dos quais entrar em contacto com outras militantes para fortalecer o tecido social anticapitalista.

3. Facilitar e promover a formaçom anticapitalista em qualquer das suas vertentes, brindando às persoas a possibilidade duma exploraçom mais sistemática e didática das distintas loitas anticapitalistas, evitando a visom túnel. Som subobjetivos:
Desenvolver um ambiente amigável e aberto que leve às pessoas a querer formar-se e ganhar autoconfiança de cara à militância.

{{< /details >}}

{{< details title="2.2. Identidade política" color="#A266AA">}}
A identidade política de fios responde à sua relaçom com outros atores sociais e tem três características fundamentais:

1. **Ausência duma práxis unitária** ou de influência direta sobre a práxis duma outra organizaçom. Este traço é, se quadra, o mais diferencial de todos e tem implicaçons moi relevantes sobre o resto da estrutura. A principal deficiência é clara: de nada serve uma análise teórica do mundo sem uma práxis que atue sobre ele. Ademais, há moitas questons que só se aprendem e interiorizam a través da prática: se as participantes de fios se detivessem na teoria, seriam esforços militantes perdidos. É por isso que ponhemos o foco em que as persoas militem tamém ativamente em organizaçons cuma teoria e práxis definida.

2. **Diversidade “ativa” de enfoques e ideologias políticas**, coa consequente aceitaçom explícita de contradiçons que habitualmente seriam incompatíveis. É graças à ausência duma práxis unitária que isto nom supom um problema, pois as distintas estratégias som desenvolvidas dende as militâncias específicas. Sempre vai existir dissenso entre diferentes ideologias e estratégias anticapitalistas, que habitualmente estarám enfrontadas entre si. O projeto fios nom pretende mediar nem resolver estas dissidências, senom representar essa diversidade ideológica o mais fielmente possível co fim de facilitar e promover a formaçom e o acesso à militância anticapitalista.

3. **Aspiraçom a um rol institucional popular**, posicionando-se como um lugar aberto e acessível, um ponto de partida comum para expor e debater questons socialmente relevantes e entrar em contacto co mundo político anticapitalista. fios pretende proporcionar uma estrutura estável que atue como pedra angular, uma caixa de ferramentas de referência.

{{< /details >}}


{{< details title="2.3. Que NON é fios?" color="#A266AA">}}

- Nom é uma organizaçom política com posicionamentos específicos mais alá das linhas vermelhas. Neste sentido, nom existem “membros” ou ”militantes” no senso clássico da palavra, senom que se elaborariam ferramentas formativas e divulgativas, detalhadas mais adiante, que seriam acessíveis  de forma aberta a qualquer persoa. Nom seria objeto da nossa atividade a inclusom de novas “militantes” próprias, senom levar às persoas a militar ativa e conscientemente em outras organizaçons já existentes da sua preferência.

- Nom é uma fronte unida: nom pretende ser ningum intento de “unificar” teoria ou práxis. Cremos que ignorar as fondas diferenças entre vertentes do anticapitalismo no nome da “unidade da esquerda”, é caminhar dereitas ao fracasso. Este foi tamém o enfoque maioritário escolhido para tentar iniciar à gente moça na militância, com organizaçons sem ideologia nem estratégia definida que queriam abarcá-lo todo e terminárom sendo gravemente afetadas polas contradiçons internas.

- Nom é um think-tank, um espaço de investigaçom ou  produçom académica: Nom se busca aceder a uma “verdade”, nem chegar a conclusons ou estratégias comuns, senom que as distintas sínteses resultado da nossa atividade devem ocorrer a nível social, individual e coletivo tantas vezes como seja necessário.

- Nom é um agente mediador entre organizaçons, já que nom busca regular ou arbitrar as comunicaçons internas entre elas. Quando se fala da “clarificaçom das divergências e convergências” é a nível de base, facilitar um entendimento claro destas diferenças para as persoas.

- Nom é um clube de debate: o debate implícito entre distintas correntes e perspetivas nom é senom a manifestaçom da diversidade ideológica necessariamente ligada à nossa formaçom. A explicitaçom destas contraposiçons pretende servir de ferramenta para uma análise persoal mais clara que resulte numa síntese rica e profunda da realidade.

- Nom é um meio jornalístico, já que nom pretende fiscalizar ou informar de forma crítica e independente sobre a realidade. Assi, o que se divulgue nom será através duma linha editorial, senom deixar, respeitando as linhas vermelhas, que cada espaço militante fale por si e cada corrente, na medida do possível, contribua à formaçom dende o seu próprio ponto de vista.

- Nom é uma web, nem um podcast, nem uma canle, nem uma biblioteca, nem uma palestra, nem um colóquio…

{{< /details >}}

{{< details title="2.4. Principios de funcionamento" color="#A266AA">}}

- **Diversidade**: sempre vai existir dissenso e conflito entre diferentes ideologias, estratégias e organizaçons anticapitalistas, as quais iram evolucionando através do debate interno e a interaçom entre si e coa sociedade. Para criar um verdadeiro espaço de referência confiável para o anticapitalismo galego é necessário que essa diversidade militante se traduza de jeito real à totalidade da nossa estrutura e atividade.

- **Honestidade**: é fundamental ser claras sobre os contidos e a informaçom proporcionada, a procedência ideológica das persoas participantes, as críticas… a diversidade implica o reconhecimento de que uma mesma temática pode ser tratada desde perspetivas moi variadas, as quais devem ser tam cristalinas como seja possível. Ademais, ser honestas é fundamental para evitar leias e conflitos inecessários, assi como para manter a confiança das persoas sobre os contidos compartilhados.

- **Independência**: devemos procurar a correta exposiçom das linhas anticapitalistas afastando-nos da influência económica e orgânica excessiva duma organizaçom ou tendência política. Da mam da honestidade, devemos ser transparentes coas formas de financiamento e, nom só ser de palavra uma entidade independente das outras organizaçons, senom tomar os passos necessários para se-lo tamém de facto.

- **Democracia**: centrada, na medida do possível, em escoitar e acordar temáticas, formatos e atividades coas organizaçons, espaços, participantes… Para manter a concórdia e chegar a melhores soluçons uma democracia direta na mesa coordenadora é essencial; assi como uma fonte recorrente de feedback das participantes.

{{< /details >}}

{{< details title="3.1. Actividade e subproxectos" color="#64a5d5">}}


{{< /details >}}

{{< details title="3.2. Temáticas e exemplos" color="#64a5d5">}}


{{< /details >}}

{{< details title="3.3. Estrutura interna" color="#64a5d5">}}


{{< /details >}}

{{< details title="3.4. Liñas vermellas e relacións" color="#64a5d5">}}


{{< /details >}}

{{< details title="4.1. Establecemento dunha primeira estrutura funcional" color="#7fbe42">}}


{{< /details >}}

{{< details title="4.2. Obxectivos e prioridades a curto e medio prazo" color="#7fbe42">}}


{{< /details >}}

{{< details title="4.3. Que agardamos de vós?" color="#7fbe42">}}


{{< /details >}}

{{< details title="4.4. Cuestións pendentes de valoración" color="#7fbe42">}}


{{< /details >}}

{{< details title="5.1. fios como espazo divulgativo e de aprendizaxe ideolóxica" color="#f15c5b">}}


{{< /details >}}

{{< details title="5.2. fios como ponte cara unha militancia anticapitalista" color="#f15c5b">}}


{{< /details >}}

{{< details title="5.3. fios como caixa de ferramentas para a loita cultural" color="#f15c5b">}}


{{< /details >}}

{{< details title="5.4. fios como institución de clase" color="#f15c5b">}}


{{< /details >}}

<p></p>